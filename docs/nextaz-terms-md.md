# Termeni și Condiții - nextaz.ro

## Informații despre Operator

Acest site este operat de **COBO PLAST PRODUCTION S.R.L.**

- **Sediu social:** Județul Cluj, Florești, Str. Valea Gârboului nr. 62A
- **Cod de înregistrare fiscală:** RO39615010
- **Registrul Comerțului:** J2018003078126
- **Telefon:** 0745.113.407
- **Denumire:** nextaz.ro

## Definiții

- **Utilizator** - Orice persoană care accesează site-ul <www.nextaz.ro> și se înregistrează în mod valabil, comunicând nextaz.ro toate datele necesare
- **Client** - Orice utilizator care a transmis și finalizat o comandă cu privire la unul dintre produsele puse în vânzare pe site-ul <www.nextaz.ro>
- **Site** - Reprezintă domeniul <www.nextaz.ro> precum și subdomeniile acestuia
- **Serviciu** - Serviciul de comerț electronic condus exclusiv pe porțiunile publice disponibile ale site-ului
- **Comandă** - Documentul electronic generat ca urmare a accesării site-ului de către un Utilizator care a acceptat termenii și condițiile de utilizare
- **Produs** - Orice produs încărcat pe pagina corespunzătoare adresei web <www.nextaz.ro>
- **Contract** - Reprezintă o Comandă confirmată în prealabil de către reprezentanții nextaz.ro

## 1. Dispoziții Generale

### 1.1 Acceptarea Termenilor

Prin accesarea site-ului <www.nextaz.ro> toți utilizatorii consimt în mod expres să respecte termenii și condițiile prezentate, precum și legislația aplicabilă în domeniu, inclusiv:

- Prelucrarea datelor cu caracter personal
- Politica de utilizare a cookie-urilor

### 1.2 Data Intrării în Vigoare

Data intrării în vigoare a contractului este data confirmării Comenzii de către reprezentanții nextaz.ro, data la care contractul se consideră legal încheiat, cu toate consecințele juridice ce derivă din această stare de fapt.

### 1.3 Legislație Aplicabilă

Prezentii termeni și condițiile generale de vânzare vor sta la baza Contractului de vânzare-cumpărare la distanță și se vor supune prevederilor O.U.G. 34/2014, precum și oricărei alte norme în materie, în vigoare la data încheierii și derulării contractului.

### 1.4 Comunicări de Marketing

Prin furnizarea datelor de contact (e-mail, telefon, adresă) în cadrul relației contractuale cu S.C. COBO PLAST PRODUCTION S.R.L și prin acceptarea "Termenilor și Condițiilor", utilizatorul își exprimă consimțământul ca acesta din urmă să prelucreze adresa de e-mail, numărul de telefon și alte date de identificare/contact în scopul transmiterii de comunicări comerciale, de marketing și informări privind oferte, promoții, produse sau servicii similare.

Utilizatorul este informat că își poate retrage în orice moment consimțământul pentru recepționarea comunicărilor de marketing ori altele similare, fără a afecta legalitatea prelucrării efectuate anterior retragerii.

## 2. Condiții de Utilizare a Site-ului

### 2.1 Vârsta Minimă

Utilizarea site-ului <www.nextaz.ro> (navigarea, accesul, cumpărarea produselor de pe acest site, prelucrarea datelor cu caracter personal, etc.) implică garanția din partea clientului că a împlinit vârsta de 18 ani, astfel încât beneficiază de drepturile legale pentru a valida o comandă și că este de acord cu termenii și condițiile expuse în conținut.

### 2.2 Modificarea Termenilor

Administratorul site-ului <www.nextaz.ro> își rezervă dreptul de a modifica în orice moment conținutul acestui acord fără o notificare în prealabil.

### 2.3 Responsabilitatea Utilizatorului

Prin folosirea site-ului/conținutului, Utilizatorul sau Clientul este singurul responsabil pentru toate activitățile care decurg prin folosirea acestuia. De asemenea, acesta răspunde pentru orice daune materiale, morale, intelectuale sau electronice sau de orice altă natură produse site-ului sau conținutului aparținând COBO PLAST PRODUCTION S.R.L., în conformitate cu legislația română în vigoare.

### 2.4 Revocarea Acordului

Cumpărătorul/Clientul nu poate să revoce acordul exprimat în favoarea condițiilor prezente în cuprinsul site-ului <www.nextaz.ro> pe perioada derulării unui contract sau până în momentul în care acesta nu va achita contravaloarea tuturor contractelor neonorate față de COBO PLAST PRODUCTION S.R.L.

Excepție face acordul privind prelucrarea datelor cu caracter personal, însă o astfel de eventuală revocare nu are niciun fel de consecință asupra raporturilor contractuale anterioare, deja născute.

### 2.5 Anularea Comenzii

În cazul în care Utilizatorul/Clientul a achitat contravaloarea tuturor contractelor neonorate față de COBO PLAST PRODUCTION S.R.L. și își menține intenția de revocare a acordului exprimat în favoarea condițiilor prezente în cuprinsul site-ului pe perioada derulării unei comenzi, COBO PLAST PRODUCTION S.R.L. urmează să anuleze cererea de produse a Utilizatorului/Clientului fără nicio obligație ulterioară a vreunei părți față de cealaltă sau fără ca vreo parte să poată să pretindă celeilalte daune-interese.

## 3. Obiectul Contractului

### 3.1 Vânzarea Produselor

Obiectul Contractului îl constituie vânzarea produsului/produselor comandate pe site de către Client și confirmate pentru livrare de către reprezentanții nextaz.ro. În comandă vor fi înscrise în mod obligatoriu:

- Prețul de vânzare al produsului/produselor comandate
- Modalitatea de plată
- Termenul de plată

### 3.2 Transferul Proprietății

Proprietatea asupra produselor va fi transferată la momentul efectuării plății de către Client în locația indicată în comandă, înțelegând prin livrare - semnarea de primire a documentului de transport furnizat de curier sau semnarea de primire pe factura fiscală în cazul livrărilor efectuate de personalul nextaz.ro.

## 4. Prețuri și Plata

### 4.1 Prețul de Vânzare

Prețul de vânzare al produselor este cel afișat pe site. Prețul afișat include TVA, precum și orice altă taxă aplicabilă (mai puțin cheltuielile de livrare ale produsului/produselor).

Prețul de vânzare poate fi modificat de către nextaz.ro, în orice moment fără o notificare prealabilă. De asemenea, în funcție de volumul comenzii, de prețul acesteia, de produsul comandat ori de gradul de fidelitate a clientului, prețul final al produselor poate fi negociat, independent de valoarea afișată pe site.

### 4.2 Confirmarea Comenzii

Confirmarea înregistrării comenzii, recepționată în mod automat de persoana care a efectuat comanda, nu reprezintă o confirmare fermă și expresă a faptului că produsul/produsele comandate se află pe stoc și nu generează niciun fel de obligație contractuală ori de altă natură pentru vânzător.

Comanda plasată online, pe site-ul nextaz.ro este valabilă și generează obligații contractuale pentru vânzător exclusiv ulterior confirmării de către acesta din urmă.

Momentul emiterii facturii reprezintă momentul încheierii efective a contractului, contractul neconsiderându-se încheiat nici în momentul lansării comenzii și nici la momentul la care este recepționată confirmarea înregistrării comenzii din partea nextaz.ro.

### 4.3 Anularea Comenzii de către Vânzător

COBO PLAST PRODUCTION S.R.L își rezervă dreptul exclusiv de a anula oricând livrarea produselor comandate/de a anula onorarea comenzii, chiar și ulterior emiterii facturii, în măsura în care se constată:

- Prețul a fost listat greșit, ca urmare a unei erori (eroare IT, eroare materială, eroare de afișare pe site)
- Eroare care a generat un preț inexact, greșit, infim sau derizoriu

În măsura anulării unei comenzi pentru și în condițiile detaliate mai sus, niciuna dintre părți nu va fi ținută la vreo obligație, una față de cealaltă.

### 4.4 Emiterea Facturii

În momentul confirmării comenzii, nextaz.ro va emite o factură pentru produsele ce urmează a fi livrate, Utilizatorul fiind obligat să furnizeze toate informațiile necesare emiterii facturii în conformitate cu legislația în vigoare, asumându-și întreaga responsabilitate pentru exactitatea și corectitudinea acestora.

### 4.5 Refuzul Comenzii

COBO PLAST PRODUCTION S.R.L se obligă să onoreze, în condiții rezonabile, toate comenzile primite, fără discriminare în rândul clientelei. Cu toate acestea, COBO PLAST PRODUCTION S.R.L își rezervă dreptul de a refuza unilateral, în mod întemeiat, onorarea anumitor comenzi în măsura în care apreciază, pe baza unor împrejurări reale și obiective, că:

- Furnizarea produselor comandate către anumite persoane fie încalcă normele în vigoare
- Nu ar fi oportună realizarea livrării
- Prin realizarea unei astfel de relații comerciale societății i s-ar aduce un prejudiciu

### 4.6 Băuturi Alcoolice

Băuturile alcoolice se pot achiziționa doar de către persoanele care au împlinit vârsta de 18 ani. Livrarea comenzii poate fi anulată în orice moment în măsura în care se depistează, prin orice mijloc, în intervalul lansării comenzii și cel al livrării sale efective, faptul că cel care a lansat comanda este minor ori există alte impedimente ori indicii, de natură a-i afecta discernământul ori capacitatea de exercițiu.

### 4.7 Modalități de Plată

Modalitățile de plată disponibile sunt menționate pe site.

### 4.8 Transport Gratuit și Date Eronate

În ipoteza în care clientul lansează comanda pe site-ul nextaz.ro, beneficiind de transport gratuit și achitând prețul produselor comandate cu cardul bancar însă furnizează date eronate sau incomplete, astfel încât produsele comandate se vor întoarce retur către furnizor, acesta din urmă va restitui clientului prețul achitat din care va fi scăzută contravaloarea transportului.

### 4.9 Promoții și Oferte

Promoviile/ofertele prezente pe site sunt valabile în limita stocului disponibil și numai în perioada indicată pe site, în condițiile afișate pe site.

### 4.10 Indisponibilitatea Produsului

În cazul în care contractul nu poate fi executat întrucât produsul nu mai este disponibil, nextaz.ro va informa Clientul despre această indisponibilitate. În eventualitatea în care produsul a fost deja plătit, sumele primite ca plată vor fi rambursate în termen de maximum 30 de zile, cu excepția cazului în care părțile convin altfel.

### 4.11 Penalități de Întârziere

Beneficiarul produselor livrate datorează nextaz.ro penalități de întârziere în cuantum de 0,5%/zi întârziere, calculate la valoarea totală a facturii, reprezentând prețul total al produselor livrate, cu începere din a doua zi ulterioară livrării, în măsura în care plata nu s-a realizat anterior sau concomitent recepționării mărfurilor.

### 4.12 Plata Online cu Cardul

În măsura în care comanda lansată pe site-ul nextaz.ro este achitată prin metoda "Plata online cu cardul", detaliile comenzilor vor fi colectate și de operatorul Netopia Payments. Prin lansarea unei astfel de comenzi, achitată online, clientul se află în deplină cunoștință de cauză referitoare la colectarea și prelucrarea datelor personale prin utilizarea aplicației de plată online, respectiv prin acceptarea "Termenilor și Condițiilor Netopia Payments".

### 4.13 Cupoane și Vouchere

COBO PLAST PRODUCTION S.R.L poate derula campanii de promovare sau marketing inclusiv prin aplicarea de reduceri prin cupoane, vouchere, etc. Utilizarea acestora din urmă rămâne strict la latitudinea cumpărătorului, care va introduce, în măsura în care dorește, la check-out, codul cuponului sau datele atașate acestuia.

Cupoanele se pot împărți în mai multe categorii:

- Cupoane procentuale având cod de reducere pentru anumite produse individuale
- Pentru o gamă sau sortimente de produse
- Pentru întregul coș de cumpărături în anumite condiții
- Cupoane reprezentând livrare gratuită
- Cupoane adresate tuturor clienților sau numai unei anumite categorii de clienți

Cuponul de reducere poate să fie valabil doar pe site-ul nextaz.ro.

## 5. Livrarea Produselor

### 5.1 Termenul de Livrare

Livrarea produsului comandat (precum și a documentelor însoțitoare) se va face la adresa indicată de Client, în termen de maxim 10 zile de la momentul ridicării produsului de către FAN Courier, sau orice altă firmă de curierat.

### 5.2 Zonă de Livrare

Livrarea se face numai pe teritoriul României.

### 5.3 Condiții de Livrare

Livrarea produselor comandate se efectuează prin intermediul firmelor de curierat partenere, în limita posibilităților operaționale ale acestora. În situațiile în care dimensiunea, greutatea sau volumul coletului nu permit efectuarea livrării acestuia direct la ușa destinatarului, curierul va efectua livrarea până la cel mai apropiat punct accesibil adresei indicate de client.

Motivele pot include:

- Acces restricționat
- Străzi înguste
- Lipsa locurilor de parcare
- Lucrări de construcții
- Existența unei bariere
- Condiții meteo nefavorabile
- Parcare sau staționare interzisă
- Limitări rutiere ori de altă natură
- Imposibilitatea manevrării autovehiculului în proximitatea imobilului

### 5.4 Modificarea Termenului de Livrare

În cazul în care nu pot fi respectate termenele de livrare, nextaz.ro va anunța Clientul cu privire la termenul estimat al livrării.

### 5.5 Informații Incorecte

În cazul în care Clientul nu furnizează informații corecte cu privire la facturare sau livrare, nextaz.ro va putea refuza livrarea, fără ca acest lucru să se considere o încălcare a Contractului, sau va putea stabili un nou termen de livrare, după îndeplinirea lipsurilor.

### 5.6 Responsabilitatea Curierului

Nextaz.ro nu își asumă răspunderea pentru întârzierile cauzate de firma de curierat, responsabilitatea revenind integral acesteia.

### 5.7 Adresă Incorectă sau Incompletă

În măsura în care clientul nu este găsit de către firma de curierat la adresa specificată în comandă, ori adresa specificată în comandă nu este completă sau conține inadvertențe, de natură a face imposibilă livrarea comenzii, clientul este răspunzător în integralitate pentru contravaloarea transportului.

### 5.8 Reasolicitarea Comenzii

În măsura în care clientul revine și resolicită comanda, toate costurile legate de noul transport sunt în sarcina sa.

### 5.9 Refuzul Preluării

În măsura în care clientul, ulterior lansării comenzii, anunță, în orice mod, nextaz.ro despre intenția sa de a nu mai prelua produsul comandat, ori refuză preluarea produsului livrat prin curierat, prețul nefiind achitat, clientul este răspunzător integral de întregul cost al transportului ori de eventuale speze suportate de nextaz.ro ca urmare a lansării comenzii asupra căreia s-a renunțat nejustificat.

### 5.10 Anularea Comenzii după Plată

În măsura în care clientul achită contravaloarea produselor însă până la momentul livrării/ridicării lor se răzgândește, nejustificat, anulând comanda ori refuzând preluarea produselor, nextaz.ro va restitui prețul achitat, urmând ca din acesta să se scadă eventualul cost al transportului precum și orice altă sumă reprezentând eventuale speze suportate de nextaz.ro.

### 5.11 Comunicări de Marketing prin Date de Contact

Prin lansarea oricărei comenzi către nextaz.ro, prin completarea formularului de comandă în care clientul menționează, ca și date de contact, numărul telefonic la care poate fi apelat și/sau adresa de e-mail, acesta din urmă își manifestă acceptul, expres și necondiționat, ca respectivul număr de telefon și/sau adresa de e-mail să poată fi utilizate de nextaz.ro în scopul transmiterii de:

- Mesaje promiționale/publicitare
- Oferte personalizate
- Mesaje cu ocazia sărbătorilor sau alte evenimente
- Mesaje/informări referitoare la statusul comenzii în derulare
- Mesaje de mulțumire privind comenzile lansate

În cazul în care clientul nu dorește/nu mai dorește ca numărul de telefon comunicat o dată cu lansarea comenzii și/sau adresa de e-mail furnizată să mai fie utilizate în scopurile sus-menționate, acesta este obligat să informeze nextaz.ro.

### 5.12 Înregistrarea Apelurilor Telefonice

Comunicările efectuate prin intermediul apelurilor telefonice, apeluri efectuate prin numerele de telefon utilizate de COBO PLAST PRODUCTION S.R.L în desfășurarea activității sale comerciale, pot fi înregistrate.

Scopurile prelucrării și înregistrării apelurilor telefonice sunt:

- Îmbunătățirea calității convorbirilor
- Optimizarea serviciilor oferite
- Evaluare și instruire
- Înțelegerea dorințelor clienților
- Accesarea și înțelegerea înregistrării unor sugestii, cereri, plângeri, sesizări sau reclamații
- Protejarea drepturilor clienților și furnizorului

Clienții/consumatorii sunt înștiințați de înregistrarea apelurilor telefonice și aceștia se pot retrage oricând din cadrul unei convorbiri telefonice. Lipsa vreunei intenții privind această retragere echivalează cu acceptul referitor la continuarea și înregistrarea convorbirii.

Înregistrările sunt păstrate pe o durată rezonabilă, necesară scopului pentru care sunt prelucrate datele.

## 6. Garanția Produselor

### 6.1 Condiții de Garanție

Toate produsele comercializate pe site beneficiază de condiții de garanție conforme legislației în vigoare și politicilor comerciale ale producătorilor, producătorul fiind unic responsabil pentru eventuale lipsuri, deficiențe, neconformități, etc.

### 6.2 Origine Produse

Produsele comercializate de nextaz.ro sunt noi, în ambalajele originale și provin din surse autorizate de fiecare producător în parte.

### 6.3 Limitarea Capacității de Achiziție

Nextaz.ro poate limita capacitatea de achiziționare a unor produse sau servicii disponibile pe site la un moment dat, unuia sau mai multor Clienți.

### 6.4 Reclamații

Orice reclamație privind deficiențe ale produsului/produselor achiziționate pot fi făcute direct pe adresa <contact@nextaz.ro> în termen de 14 zile de la recepție.

## 7. Dreptul de Denunțare a Contractului

### 7.1 Termen de Denunțare

În funcție de natura produselor, orice client persoană fizică (consumator) are dreptul să notifice în scris COBO PLAST PRODUCTION S.R.L că dorește denunțarea contractul de vânzare-cumpărare a produsului/produselor comandat/comandate, fără ca acest lucru să dea naștere la penalități și fără a fi necesară invocarea vreunui motiv, cu condiția ca denunțarea să se producă în termen de maxim 45 zile de la livrarea comenzii.

### 7.2 Cheltuieli de Returnare

COBO PLAST PRODUCTION S.R.L își asumă obligația de suportare a cheltuielilor privind returnarea produselor în termenul de 45 zile menționat anterior, exclusiv în măsura în care returnarea se realizează în primele 14 zile ale termenului. Cu începere din a 15-a zi, până la expirarea termenului de 45 zile, aceste costuri revin și sunt în sarcina clientului/cumpărătorului.

### 7.3 Modalitatea de Returnare

Returnarea produsului/produselor comandate și livrate se va realiza exclusiv la adresa specificată de S.C. COBO PLAST PRODUCTION S.R.L în răspuns la notificarea făcută de client privind returnarea produselor prin predarea personală a acestora de către clientul cumpărător ori prin expedierea lor, pe cheltuiala cumpărătorului client, printr-o firmă de curierat.

### 7.4 Restituirea Contravalorii

Contravaloarea produselor comandate de pe site-ul nextaz.ro și ulterior returnate de către clientul cumpărător se va restitui exclusiv prin transfer bancar, în contul personal al clientului cumpărător, cu excepția cazului în care acesta împuternicește în scopul arătat o terță persoană, prin act autentic notarial.

### 7.5 Produse Deteriorate

Pentru produsele returnate care prezintă ambalaje deteriorate sau incomplete, urme de uzură, zgârieturi, lovituri, etc., nextaz.ro va avea dreptul de a alege dacă acceptă sau nu returnarea sau dacă diminuează suma returnată, proporțional cu deficiența constatată la returnare.

### 7.6 Termen de Rambursare

În cazul exercitării dreptului legal de returnare a produsului, nextaz.ro va rambursa contravaloarea acestuia, prin transfer bancar în condițiile sus-menționate, în cel mult 14 de zile de la primirea produselor, cu excepția cazului în care se constată că produsul returnat prezintă lipsuri, deficiențe, deteriorări, etc.

### 7.7 Abuz de Returnare

Denunțarea contractului în mod repetat, returnarea repetată de produse, fără o justificare reală sau obiectivă, va putea fi considerată un abuz.

### 7.8 Condiții de Returnare

În orice situație de returnare a produselor, acestea trebuie să fie în aceeași stare, sigilate, în ambalajul și cutia originală, cu etichetele intacte și împreună cu toate documentele care l-au însoțit (factura, bon fiscal sau alte documente), aceste condiții fiind cumulative, lipsa uneia dând dreptul furnizorului de a refuza returnarea și restituirea prețului.

### 7.9 Produse cu Condiții Speciale de Depozitare

Acele produse la care producătorul impune condiții speciale de depozitare NU vor fi acceptate pentru returnare de către nextaz.ro, în conformitate cu OUG 34/2014 Art. 16 Lit. d).

### 7.10 Returnare Neconformă

În vederea asigurării unei procesări corecte și eficiente a retururilor, toate produsele returnate trebuie să respecte integral condițiile menționate în Politica de retur disponibilă pe site. În situația în care clientul returnează un produs/mai multe produse comandate fără respectarea termenilor, condițiilor și procedurii de retur, nextaz.ro își rezervă dreptul de a refuza acceptarea returului și va restitui produsul Clientului, la aceeași adresă de la care a fost expediat inițial, cu suportarea integrală a costurilor de transport de către Client.

### 7.11 Completare cu Legislația

Prevederile prezentului capitol se completează cu dispozițiile O.G. 34/2014, în cazul achiziționării de produse din acest site folosind tehnicile de comunicare la distanță.

## 8. Sistemul de Garanție-Returnare (SGR)

### 8.1 Legislație

Sistemul de Garanție-Returnare (SGR) este dezvoltat și implementat în baza Hotărârii de Guvern 1074/2021, cu modificările și completările ulterioare, fiind un sistem național, obligatoriu pentru toți producătorii/importatorii și comercianții care introduc pe piață sau comercializează produse ambalate în ambalaje SGR.

### 8.2 Implementare

COBO PLAST PRODUCTION S.R.L a implementat măsurile și legislația în vigoare referitoare la Sistemul de Garanție-Returnare (SGR), iar prin continuarea navigării pe site ori prin plasarea de comenzi, clientul este în cunoștință de cauză cu privire la achitarea unei garanții de 50 bani atunci când va achiziționa produse (vinuri și vinuri spumante) prin intermediul nextaz.ro.

### 8.3 Operator Economic

Conform legii aplicabile, COBO PLAST PRODUCTION S.R.L este operator economic din lanțul de distribuție, altul decât producătorul, care furnizează un produs ambalat în ambalaje primare nereutilizabile care fac obiectul SGR pentru distribuire, consum sau utilizare pe piața națională în cadrul unei activități comerciale.

### 8.4 Identificare Vizuală

Modalitatea de identificare vizuală a ambalajelor purtătoare de garanție se realizează prin aplicarea simbolului SGR (pe etichetă sau direct pe ambalaj), iar produsele introduse pe piața națională în ambalaje SGR vor fi identificate prin noi structuri numerice unice (coduri de bare).

### 8.5 Simbolul SGR

Simbolul care indică apartenența produsului la sistemul de garanție-returnare este:

- Unic la nivel național pentru toate ambalajele SGR
- Se aplică direct pe ambalaj, pe eticheta produsului sau pe eticheta suplimentară
- Este vizibil, lizibil, durabil
- Nu se va suprapune cu un alt element grafic al ambalajului sau al etichetei

### 8.6 Cod de Bare

Codul de bare aplicat pe ambalajul SGR sau pe eticheta produsului va oferi informațiile necesare, suficiente și verificabile, astfel încât să permită administratorului SGR cel puțin:

- Stabilirea apartenenței ambalajului la SGR
- Greutatea și volumul ambalajului
- Identitatea producătorului

### 8.7 Tipuri de Ambalaje SGR

Sistemul de Garanție-Returnare (SGR) se aplică pentru ambalaje primare nereutilizabile din:

- Sticlă
- Plastic
- Metal

Cu volume cuprinse între 0,1 l și 3 l inclusiv, care își păstrează forma după golire, utilizate pentru:

- Bere, mixuri de bere, mixuri de băuturi alcoolice
- Cidru, alte băuturi fermentate
- Sucuri, nectaruri, băuturi răcoritoare
- Ape minerale și ape de băut de orice fel
- Vinuri și spirtoase

### 8.8 Ambalaje Neeligibile SGR

Nu sunt supuse SGR:

- Paharele pentru băuturi
- Ambalajele de tip pouches (ambalaje flexibile de tip pungă în straturi)
- Bag-in-box (băuturi în cutie închisă de carton)
- Orice alt ambalaj care nu își poate păstra forma după golire

### 8.9 Definiția Garanției

Garanția reprezintă suma plătită de către consumator la momentul achiziționării unui produs în ambalaj SGR, distinctă de prețul produsului, gestionată în cadrul SGR de către administratorul SGR, și care este restituită integral consumatorului la momentul returnării ambalajului SGR conform la un punct de returnare.

### 8.10 Returnarea Ambalajului

După golirea ambalajului, consumatorul va trebui să îl returneze într-unul dintre punctele de returnare organizate de comercianți. În schimbul ambalajului gol, consumatorul va primi înapoi valoarea garanției plătite inițial, nefiind obligat să prezinte dovada achiziției produsului.

În măsura în care ambalajul este returnat la punctul de returnare, consumatorul are dreptul de a solicita integral garanția, în numerar, prin voucher sau prin transfer bancar.

### 8.11 Refuzul Restituirii Garanției

Restituirea garanției va fi refuzată în cazul unui ambalaj care:

- Nu este returnat întreg
- Nu este golit în întregime de conținut
- Nu este marcat SGR ori semnul SGR nu este vizibil sau nu este intact
- Nu și-a păstrat forma în care produsul fusese inițial ambalat (ambalajul este presat, distorsionat, distrus parțial, degradat, deformat, etc.)
- Nu prezintă codul de bare sau acesta nu poate fi citit ca urmare a degradării
- Nu este returnat în cel mult 24 de luni de la data publicării pe pagina de internet a administratorului SGR a anunțului privind încetarea introducerii pe piață de către producător a produsului respectiv

## 9. Limitarea Răspunderii

### 9.1 Nerespectarea Termenilor

Nextaz.ro nu poate fi făcută răspunzătoare pentru nicio pierdere a Utilizatorului sau a Clientului în situația în care aceasta este cauzată de nerespectarea prezentelor termeni și condiții sau de nerespectarea Contractului și celorlalte instrucțiuni menționate pe site.

### 9.2 Nefuncționarea Site-ului

Nextaz.ro nu răspunde, de asemenea, pentru prejudiciile create ca urmare a nefuncționării site-ului precum și pentru cele rezultând din imposibilitatea accesării anumitor link-uri accesibile de pe site.

### 9.3 Daune de Orice Fel

Nextaz.ro nu este responsabilă pentru daune de orice fel pe care Utilizatorul/Clientul sau oricare terță parte o poate suferi ca rezultat al îndeplinirii de către nextaz.ro a oricăreia din obligațiile sale conform Contractului și pentru daune care rezultă din utilizarea produselor respective după livrare și, în special, pentru pierderea produselor.

### 9.4 Solicitări în Afara Termenilor

Nextaz.ro nu răspunde în fața niciunui client/utilizator pentru eventuale solicitări în afara termenilor și condițiilor de față, nu poate fi răspunzător pentru niciun fel de eventual prejudiciu, material sau de altă natură, care ar deriva, direct sau indirect, din fapte ori alte împrejurări care nu au fost menționate în prezenta secțiune de Termeni și Condiții.

### 9.5 Anularea Comenzii pentru Necontactare

Nextaz.ro își rezervă dreptul de a anula comanda și de a nu ține rezervate produsele comandate în cazul în care clientul nu poate fi contactat telefonic în termen de 24 de ore de la plasarea comenzii.

## 11. Utilizarea Abuzivă a Site-ului

### 11.1 Definiție

Se consideră utilizare abuzivă a site-ului orice utilizare făcută cu rea credință, într-un mod contrar practicii în domeniu, a reglementărilor și ale legislației în vigoare, în orice alt mod care poate produce prejudicii nextaz.ro, ori în cu totul alte scopuri decât cele specifice utilizării normale a site-ului.

### 11.2 Fraudarea Site-ului

Orice încercare de a accesa datele personale ale altui utilizator sau de a modifica conținutul site-ului sau de a afecta performanțele serverului pe care rulează site-ul va fi considerată o tentativă de fraudare a site-ului ori de a produce prejudicii subscrisei, organele competente (inclusiv cele penale) urmând a fi sesizate sub acest aspect.

### 11.3 Dreptul la Opinie

COBO PLAST PRODUCTION S.R.L garantează dreptul clienților/consumatorilor de a-și exprima în mod obiectiv și transparent părerea, opiniile și sugestiile, cu referire directă la serviciile furnizate și la produsele achiziționate prin intermediul site-ului <www.nextaz.ro>.

Fiecare client al site-ului are posibilitatea de a transmite o evaluare scrisă la adresa <contact@nextaz.ro>, într-un limbaj inteligibil, redactată pe baza experienței personale și capacității acestuia de a realiza un comentariu calitativ și sincer, corect, neînșelător și constructiv.

COBO PLAST PRODUCTION S.R.L garantează, în condițiile legii, dreptul la opinie și la liberă exprimare, dar în limitele adoptării unui comportament online adecvat și echilibrat.

Pentru o corectă informare a clienților/vizitatorilor site-ului, opiniile/review-urile/testimonialele/recenziile trebuie să se refere în mod esențial, direct și expres la produsul/produsele achiziționate/e, la caracteristicile, funcționalitățile și specificațiile sale evaluate de consumator, și nu la servicii conexe sau adiacente.

## 12. Cesiune/Subcontractare

### 12.1 Dreptul de Cesiune

Nextaz.ro poate cesiona și/sau subcontracta o terță parte pentru servicii ce țin de onorarea comenzii, cu informarea Clientului, nefiind necesar acordul acestuia în vederea ducerii la îndeplinire a comenzii.

### 12.2 Răspundere în Caz de Cesiune

În caz de cesiune/subcontractare, nextaz.ro rămâne răspunzător față de Client cu privire la modul în care persoana căreia i-a cesionat contractul își îndeplinește obligațiile față de Client.

## 14. Legea Aplicabilă și Soluționarea Litigiilor

### 14.1 Jurisdicție

Contractul este supus legii române. Eventualele litigii apărute între nextaz.ro și Client se vor rezolva pe cale amiabilă, sens în care partea nemulțumită va transmite, în prealabil, o notificare, printr-un mijloc de comunicare apt să facă dovada recepționării de către cealaltă parte. În cazul în care aceasta nu va fi posibilă, litigiile vor fi soluționate de instanțele judecătorești române competente.

## Proprietate Intelectuală

Toate materialele integrate în acest site (inclusiv descrierile produselor, modalitatea lor de promovare, etc.) sunt proprietatea intelectuală a nextaz.ro. Aceste materiale nu pot fi copiate sau reproduse, exceptând perioada de care este nevoie să fie vizualizate online. Încălcarea acestei obligații conferă nextaz.ro dreptul de a solicita atât daune interese cât și obligarea celui care se face vinovat la încetarea de îndată a actului prejudiciabil.

## Forță Majoră

Niciuna din părți nu va fi răspunzătoare pentru neexecutarea obligațiilor sale contractuale, dacă o astfel de neexecutare este datorată unui eveniment de forță majoră, în conformitate cu legislația în vigoare.